<?xml version="1.0" encoding="UTF-8"?>
<!-- https://korkeinoikeus.fi/fi/index/ennakkopaatokset/1565601140052.html -->
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/ns/akn/3.0 http://docs.oasis-open.org/legaldocml/akn-core/v1.0/cs01/part2-specs/schemas/akomantoso30.xsd">
  <judgment name="tuomioistuinratkaisu">
    <meta>
      <identification source="#valleala">
        <FRBRWork>
          <FRBRthis value="/akn/fi/judgment/KKO/2019/67/!main" />
          <FRBRuri value="/akn/fi/judgment/KKO/2019/67" />
          <FRBRalias name="ecli" value="ECLI:FI:KKO:2019:67" />
          <FRBRalias name="taltionumero" value="" />
          <FRBRalias name="diaarinumero" value="R2018/915" />
          <FRBRdate date="2019-08-13" name="antopäivä" />
          <FRBRauthor href="#kko" as="#author" />
          <FRBRcountry value="fi" />
        </FRBRWork>
        <FRBRExpression>
          <FRBRthis value="/akn/fi/judgment/KKO/2019/67/fin@/!main" />
          <FRBRuri value="/akn/fi/judgment/KKO/2019/67/fin@" />
          <FRBRdate date="2019-08-13" name="" />
          <FRBRauthor href="#valleala" as="#editor" />
          <FRBRlanguage language="fin" />
        </FRBRExpression>
        <FRBRManifestation>
          <FRBRthis value="/akn/fi/judgment/KKO/2019/67/fin@/!main.xml" />
          <FRBRuri value="/akn/fi/judgment/KKO/2019/67/fin@.xml" />
          <FRBRdate date="2021-06-20" name="Generation" />
          <FRBRauthor href="#valleala" as="#editor" />
        </FRBRManifestation>
      </identification>
    </meta>
    <header>
      <p>Pakkokeino - Erityinen kotietsintä - Takavarikko</p>
      <p>Lähdesuoja</p>
      <p>Diaarinumero: R2018/915</p>
      <p>Taltionumero:</p>
      <p>Antopäivä: 13.8.2019</p>
      <p>ECLI-tunniste:</p>
    </header>
    <judgmentBody>
      <introduction>
        <p>
          Toimittajan asuntoon ja siihen liittyviin varastotiloihin oli toimitettu erityinen kotietsintä. Etsinnän yhteydessä oli takavarikoitu muun ohella tietokone ja muita tallennusalustoja, jotka toimittajan ilmoituksen mukaan sisälsivät lähdesuojan alaisia tietoja. Aineisto, jota etsintävaltuutettu ei voinut kotietsinnän kuluessa seuloa, oli eristetty sinetillä varustettuihin näytepusseihin. Korkein oikeus katsoi ratkaisusta tarkemmin ilmenevillä perusteilla, että aineistoa ei ollut pakkokeinolain 8 luvun 11 §:n tarkoittamalla tavalla sinetöity siten, että tutkinnanjohtajan olisi tullut saattaa luvun 12 §:n mukaisesti viimeistään kolmen päivän kuluttua tuomioistuimen ratkaistavaksi, saadaanko sinetöityä aineistoa tutkia tai hyödyntää.
        </p>
        <container name="lainkohdat">
          <p>
            PakkokeinoL 8 luku 11 §
          </p>
          <p>
            PakkokeinoL 8 luku 12 §
          </p>
        </container>
      </introduction>
      <background>
        <tblock>
          <heading>Asian käsittely alemmissa oikeuksissa</heading>
          <p>
              Helsingin käräjäoikeuden päätös 27.2.2018 nro 592 ja Helsingin hovioikeuden päätös 19.10.2018 nro 1353 kuvataan tarpeellisilta osin Korkeimman oikeuden ratkaisussa.
            </p>
          <p>
              Asian ovat ratkaisseet käräjäoikeudessa käräjätuomarit Maritta Pakarinen, Eero Nikkarinen ja Essi Konttinen-Di Nardo sekä hovioikeudessa hovioikeuden jäsenet Mirja-Leena Nurmi, Malla Sunell ja Petri Voima.
            </p>
        </tblock>
        <tblock>
          <heading>Muutoksenhaku Korkeimmassa oikeudessa</heading>
          <p>A:lle myönnettiin valituslupa.</p>
          <p>A vaati valituksessaan, että hovioikeuden päätös kumotaan ja erityisen kotietsinnän yhteydessä suoritetut, yhä voimassa olevat takavarikot katsotaan rauenneiksi ja kumotaan ja tutkinnanjohtaja määrätään palauttamaan A:lle poliisin hallussa olevat takavarikkokohteet.</p>
          <p>Tutkinnanjohtaja vastasi valitukseen ja vaati sen hylkäämistä.</p>
        </tblock>
      </background>
      <motivation title="Korkeimman oikeuden ratkaisu - Pääasiaratkaisun perustelut">
        <part>
          <heading>Asian tausta</heading>
          <paragraph>
            <num>1.</num>
            <content>
              <p>Puolustusvoimat oli tehnyt keskusrikospoliisille tutkintapyynnön, koska eräässä sanomalehdessä oli 16.12.2017 julkaistu Viestikoekeskusta käsittelevä artikkeli. Artikkelin yhteydessä oli julkaistu kuvia asiakirjoista, joissa oli "salainen" ja "erittäin salainen" -leimoja. Toimittaja A:ta epäillään asiassa turvallisuussalaisuuden paljastamisesta.
              </p>
            </content>
          </paragraph>
          <paragraph>
            <num>2.</num>
            <content>
              <p>A oli artikkelin julkaisua seuraavana päivänä 17.12.2017 rikkonut kannettavan tietokoneensa hakkaamalla sitä vasaralla. Tietokone oli syttynyt palamaan, jolloin A oli soittanut hätäkeskukseen ja kertonut toimintansa liittyneen 16.12.2017 ilmestyneeseen artikkeliin. Tieto tapahtuneesta oli saavuttanut myös poliisin. Tutkinnanjohtaja oli määrännyt, että rikottu tietokone takavarikoidaan ja A:n asuntoon sekä siihen liittyviin varastotiloihin toimitetaan erityinen kotietsintä.</p>
            </content>
          </paragraph>
          <paragraph>
            <num>3.</num>
            <content>
              <p>Tutkinnanjohtaja ja erityistä kotietsintää varten määrätty etsintävaltuutettu olivat pitäneet A:n ammatin takia mahdollisena, että takavarikoitavat kohteet sisältäisivät lähdesuojan alaista tietoa. Lisäksi he olivat pitäneet mahdollisena, että tietokoneelta tai muulta tallennusalustalta löytyvien tietojen seulominen edellyttäisi laite-etsintää. Tutkinnanjohtaja ja etsintävaltuutettu olivat olleet yhtä mieltä siitä, että laite-etsintää ei voitaisi toimittaa etsintäpaikalla. Siksi A:ta oli pyydetty kotietsinnän kuluessa ilmoittamaan kustakin takavarikoitavasta kohteesta, sisälsikö se hänen käsityksensä mukaan lähdesuojan alaista tietoa. A:n ilmoittamat kohteet oli pantu hänen ja etsintävaltuutetun läsnä ollessa sinetillä varustettuihin näytepusseihin. Etsintävaltuutettu ei ollut etsintätilanteessa tutustunut takavarikoitujen kohteiden sisältämään tietoon, eikä hän ollut vastustanut niiden takavarikoimista. Aineiston seulonta oli aloitettu sen jälkeen, kun käräjäoikeus oli antanut aineiston tutkimiseen laite-etsintäluvan 7.3.2018.</p>
            </content>
          </paragraph>
          <paragraph>
            <num>4.</num>
            <content>
              <p>A on saattanut erityisen kotietsinnän ja takavarikkojen lainmukaisuuden tuomioistuimen tutkittavaksi. A:n mukaan takavarikoitu aineisto on lähdesuojan alaista. Sen takia aineisto olisi pitänyt sinetöidä pakkokeinolain 8 luvun 11 §:n tarkoittamalla tavalla etsintäpaikalla ja saattaa aineiston tutkiminen ja hyödyntäminen tuomioistuimen ratkaistavaksi saman luvun 12 §:ssä säädetyllä tavalla ja siinä tarkoitetussa kolmen päivän määräajassa. Kun näin ei ollut menetelty, takavarikkojen on A:n mukaan katsottava rauenneen.</p>
            </content>
          </paragraph>
          <paragraph>
            <num>5.</num>
            <content>
              <p>Käräjäoikeus on hylännyt A:n hakemuksen, koska erityisen kotietsinnän ja takavarikkojen yleiset ja erityiset edellytykset olivat täyttyneet. Toimittajan oikeudesta suojata tietolähdettään oli myös huolehdittu asianmukaisesti. Käräjäoikeus on katsonut, että takavarikoitu aineisto oli eräänlaisessa välitilassa, sillä laite-etsintää ja sen yhteydessä tapahtuvaa aineiston seulomista ei ollut vielä toimitettu, eikä aineiston käytettävyydestä ollut siten vielä syntynyt kiistaa. Näin ollen pakkokeinolain 8 luvun 12 § ei soveltunut tilanteeseen.</p>
            </content>
          </paragraph>
          <paragraph>
            <num>6.</num>
            <content>
              <p>Hovioikeus ei ole muuttanut käräjäoikeuden päätöksen lopputulosta. Hovioikeus on katsonut, että asiassa ei ollut ollut kyse pakkokeinolain 8 luvun 11 §:ssä tarkoitetusta erimielisyystilanteesta, eikä etsintävaltuutettu ollut vaatinut aineiston sinetöintiä. Pakkokeinolain 8 luvun 12 §:n mukainen määräaika ei siten ollut alkanut etsintäpäivänä, eikä tutkinnanjohtaja ollut laiminlyönyt saattaa asiaa määräajassa tuomioistuimen ratkaistavaksi. Asiassa ei ollut aihetta katsoa lähdesuojan vaarantuneen.</p>
            </content>
          </paragraph>
        </part>
        <part>
          <heading>Kysymyksenasettelu Korkeimmassa oikeudessa</heading>
          <paragraph>
            <num>7.</num>
            <content>
              <p>
                Asiassa on Korkeimmassa oikeudessa kysymys siitä, olisiko mahdollisesti lähdesuojan alaista tietoa sisältävä aineisto pitänyt sinetöidä etsintäpaikalla ja saattaa määräajassa tuomioistuimen ratkaistavaksi se, saadaanko aineistoa tutkia tai hyödyntää.
              </p>
            </content>
          </paragraph>
        </part>
        <part>
          <heading>Erityistä kotietsintää ja takavarikkoa koskevat säännökset</heading>
          <paragraph>
            <num>8.</num>
          </paragraph>
          <paragraph>
            <num>9.</num>
          </paragraph>
          <paragraph>
            <num>10.</num>
          </paragraph>
          <paragraph>
            <num>11.</num>
          </paragraph>
          <paragraph>
            <num>12.</num>
          </paragraph>
          <paragraph>
            <num>13.</num>
          </paragraph>
        </part>
        <part>
          <heading>Toimittajan lähdesuoja</heading>
          <paragraph>
            <num>14.</num>
          </paragraph>
          <paragraph>
            <num>15.</num>
          </paragraph>
          <paragraph>
            <num>16.</num>
          </paragraph>
        </part>
        <part>
          <heading>Korkeimman oikeuden arviointi</heading>
          <paragraph>
            <num>17.</num>
            <content>
              <p>Kun kotietsintä suoritetaan toimittajan kodissa tai työpaikalla, takavarikon kohteena voi tyypillisesti olla myös lähdesuojan alaista aineistoa. Kotietsintä merkitsee siten puuttumista toimittajan ihmisoikeussopimuksissa ja perustuslaissa turvattuihin oikeuksiin, erityisesti sananvapauteen ja siihen liittyvään tiedonvälityksen vapauteen. Tällaisen puuttumisen hyväksyttävyys edellyttää ensinnäkin sitä, että toimenpide perustuu lakiin ja sille on hyväksyttävä syy. Toiseksi toimenpiteen pitää olla puolustettavissa tavoiteltuun päämäärään nähden. Kolmanneksi asianomaisella toimittajalla pitää olla käytettävissään riittävät oikeussuojakeinot.</p>
            </content>
          </paragraph>
          <paragraph>
            <num>18.</num>
            <content>
              <p> Tässä tapauksessa tutkittavana on ollut vakavia rikosepäilyjä, jotka liittyvät Suomen ulkoisen turvallisuuden takia salassa pidettävän tiedon paljastamiseen. Hovioikeus on tältä osin lainvoimaisessa ratkaisussaan katsonut, että pakkokeinolaissa säädetyt yleiset ja erityiset edellytykset pakkokeinojen käyttämiseen ovat täyttyneet. Toimenpiteillä on siten ollut pakkokeinolaissa säädetyt hyväksyttävät perusteet. Korkeimmassa oikeudessa on kyse pakkokeinolain 8 luvun 11 ja 12 §:n tulkinnasta ja asianomaisen toimittajan käytössä olevien oikeussuojakeinojen riittävyydestä, kun otetaan erityisesti huomioon ihmisoikeussopimuksen asettamat vaatimukset.</p>
            </content>
          </paragraph>
          <paragraph>
            <num>19.</num>
            <content>
              <p>Asianomaisella on etsintä- ja seulontavaiheen aikana sekä takavarikkojen voimassa ollessa mahdollisuus saattaa takavarikon ja erityisen kotietsinnän edellytykset sekä menettelyn lainmukaisuus pakkokeinolain 7 luvun 15 §:n ja 8 luvun 18 §:n nojalla tuomioistuimen tutkittavaksi. Korkein oikeus toteaa, että takavarikon edellytysten tutkimiskertoja ei ole laissa rajoitettu. Sen lisäksi takavarikko on pakkokeinolain 7 luvun 14 §:n nojalla kumottava niin pian kuin se ei ole enää tarpeen. Takavarikko on kumottava myös, jos syytettä sen perusteena olevasta rikoksesta ei nosteta määräajassa takavarikoimisesta. Jos mainitun määräajan pidentämistä pyydetään, tuomioistuin arvioi samalla takavarikon voimassapitämisen edellytykset.</p>
            </content>
          </paragraph>
          <paragraph>
            <num>20.</num>
            <content>
              <p>Toinen keskeinen oikeussuojakeino on pakkokeinolaissa säädetty etsintävaltuutetun määrääminen erityistä kotietsintää varten. Pääsääntöisesti erityisen kotietsinnän toimittamisesta päättää tuomioistuin. Jos erityinen kotietsintä on välttämätöntä toimittaa kiireellisesti, pakkokeinolain 8 luvun 15 §:n 2 momentin mukaan pidättämiseen oikeutettu virkamies päättää erityisen kotietsinnän toimittamisesta ja etsintävaltuutetun määräämisestä. Näitä säännöksiä noudatetaan soveltuvin osin myös toimitettaessa laite-etsintä, joka kohdistuu mahdollisesti salassapitovelvollisuuden tai -oikeuden piiriin kuuluvia tietoja sisältävään aineistoon. Korkein oikeus katsoo, että silloin, kun pakkokeino ei ole perustunut tuomioistuimen päätökseen, muihin oikeusturvatakeisiin on kiinnitettävä erityistä huomiota.</p>
            </content>
          </paragraph>
          <paragraph>
            <num>21.</num>
            <content>
              <p>Etsintävaltuutetun etsintätilanteen jälkeen suorittama asiakirjojen sisällön seulonta on kohdassa 13 todetuin tavoin osa etsintää. Korkein oikeus katsoo, että seulottava aineisto on tällaisissa tilanteissa eristettävä muusta materiaalista siten, että sitä ei voida käsitellä lähdesuojaa vaarantavalla tavalla ennen varsinaista seulontaa. Lisäksi pakkokeinolain 1 luvun 3 §:ssä säädetty vähimmän haitan periaate edellyttää, että seulonta toimitetaan ilman aiheetonta viivytystä.</p>
            </content>
          </paragraph>
          <paragraph>
            <num>22.</num>
            <content>
              <p>Edelleen asianomaisen suojaksi on säädetty pakkokeinolain 8 luvun 11 ja 12 §:ssä tarkoitettu sinetöintimenettely. Sinetöinti edellyttää tilannetta, jossa aineiston seulomisen yhteydessä etsintävaltuutetun ja etsinnän toimittajan välillä syntyy erimielisyys tietyn asiakirjan tai asiakirjakokonaisuuden tutkimisesta tai hyödyntämisestä. Sinetöintimenettely ei ole välttämätön, jos etsinnän toimittaja tyytyy etsintävaltuutetun ilmoitukseen siitä, että aineisto on takavarikoimiskiellon alaista. Tällöin takavarikkoa ei tältä osin suoriteta eikä aineistoa tutkita. Takavarikoimiskiellon estämättä aineisto voidaan kuitenkin pakkokeinolain 7 luvun 3 §:n 4 momentin edellytysten täyttyessä takavarikoida, mutta tällöinkään aineistoa ei voida tutkia eikä hyödyntää esitutkinnassa.
            </p>
            </content>
          </paragraph>
        </part>
        <part>
          <heading>Johtopäätökset</heading>
          <paragraph>
            <num>23.</num>
          </paragraph>
        </part>
      </motivation>
      <decision title="Päätöslauselma">
        <p>Hovioikeuden päätöksen lopputulosta ei muuteta.</p>
        <p>Takavarikot on pidettävä edelleen voimassa siltä osin kuin niitä ei ole jo kumottu.</p>
      </decision>
    </judgmentBody>
    <conclusions>
      <p>
        Asian ovat ratkaisseet oikeusneuvokset Ari Kantor, Tatu Leppänen, Lena Engstrand, Eva Tammi-Salminen ja Jussi Tapani. Esittelijä Heidi Myllys.
      </p>
    </conclusions>
  </judgment>
</akomaNtoso>